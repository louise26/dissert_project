Gizlilik Politikamız | Free Online Games - Agame.com  Süper Kızlar: Gerçek Sauna Hayatı  Bilardo Kapışması: 8 Top Bilardo  KOGAMA: Bir Çocuk Evlat Edin ve Aile Kur  Blaze and the Monster Machines: Dragon Island Race  PAW Patrol: Tracker's Jungle Rescue  Candy Riddles: Free Match 3 Puzzle  Treasures of the Mystic Sea  Soccer Skills: Euro Cup 2021  Bilardo Kapışması: 8 Top Bilardo  HAFTANIN EN ÇOK OYNANAN OYUNLARI  Haftanın en çok oynanan oyunları  Soccer Skills: Euro Cup 2021  Çok Oyunculu Çevrimiçi Oyunlar Oyna!  SPIL Games BV (bundan böyle "SPIL" olarak anılacaktır) olarak kullanıcılarımızın gizliliğini koruma ve bu kullanıcılardan elde ettiğimiz kişisel verileri özen ve saygı göstererek kullanma ilkesine bağlı kalmaktayız. Genel prensip olarak, size en iyi kullanıcı deneyimini sunmak için makul düzeyde gerekli olandan daha fazla bilgi toplamamaktayız.  Bu gizlilik politikası (bundan böyle "Gizlilik Politikası" olarak anılacaktır) SPIL'in verileriniz söz konusu olduğunda veri kontrolcüsü sıfatıyla hareket ettiği durumlarda geçerlidir. Web sitelerimizdeki veri işleme amaç ve yollarını (web sitelerimiz üzerinde veya aracılığıyla tarafımızca sunulan belirli oyunlar ve diğer aktiviteler buna dahildir) belirlememiz bunlardan birisidir. Web sitelerimiz, web sitelerinin parçası olan tüm web sayfaları ve bunların üzerinde bulunan oyunlar ve aktiviteler bundan böyle "Web Siteleri" olarak anılacaktır.  Kayıtlı ofisi Mussenstraat 15, 1223 RB, Hilversum, Hollanda adresinde bulunan SPIL GAMES BV (bundan böyle "SPIL" olarak anılacaktır), Web Siteleri üzerinde ya da aracılığıyla toplanan kişisel verilerin işlenmesi amacıyla bağlı ortaklıkların ya da itibarlı üçüncü tarafların hizmetlerini kullanabilir. Web Sitelerimizi kullanarak veya Web Sitelerimize erişim sağlayarak bu Gizlilik Politikasında açıklanan uygulamaları kabul ettiğinizi beyan edersiniz.  1.1 Web Sitelerimiz SPIL tarafından oluşturulmuş çok çeşitli ve heyecanlı çevrimiçi oyunlar ve bağımsız geliştiriciler ile SPIL ortakları tarafından oluşturulmuş oyunlar sunar. Oyuncular Web Sitelerimize oyun oynamak amacıyla kayıt olmadan erişim sağlayabilir; ancak herkese açık ya da gizli bir profil oluşturmak ve bu profilde oyunları, yüksek puanları ve yorumları kaydetmek amacıyla kaydolmayı tercih edebilir. Ayrıca Web Sitesi ziyaretçileri oyunları derecelendirebilecek ve yeni eklenen, en çok puan alan ve en popüler oyunlara göz atabilecektir. Web Siteleri, davranışsal reklamcılık konsepti çerçevesinde otomatik karar mekanizmaları içerebilir.  1.2 Web Sitelerimizdeki bazı oyunlar, üçüncü taraflarca kontrol edilir. Bu üçüncü taraflardan bazıları, Avrupa Ekonomik Alanı ("EEA") dışında bulunmaktadır. Web Siteleri için SPIL'in kendi barındırma tesisleri EEA sınırları içerisinde bulunmaktadır. SPIL, Web Sitelerinde gerçekleşen tüm veri işleme faaliyetlerinin yürürlükteki veri koruma yasalarına uygun olmasını sağlamak için ticari açıdan makul çalışmalar gerçekleştirmektedir. Aldığımız gizlilik tedbirleri, üçüncü taraflarla sözleşme düzeyinde alınan tedbirler ile izleme ve engelleme araçları gibi teknik gizlilik çözümlerinin kullanılması şeklindedir. Ancak tüm oyunları bizzat kontrol etmediğimizden, bilgimiz dışında veri toplama ve aktarım faaliyetleri gerçekleşebilir. Bir oyundaki veri işleme faaliyetleriyle ilgili endişeleriniz varsa, lütfen endişelerinizi ve oyunun URL'sini belirterek info@spilgames.com adresine e-posta gönderin.  2.1 Web Sitelerimizi kullandığınızda veya Web Sitelerimize erişim sağladığınızda SPIL sizden bilgi toplar. Hangi cihazla ziyaret ettiğiniz dahil olmak üzere web sitelerimizi nasıl kullandığınızla ilgili olan bu bilgilere, kendi sistemimiz üzerinden ya da Facebook veya Google+ gibi sosyal medya hesaplarınız aracılığıyla hesap oluştururken gönderdiğiniz bilgiler dahil olabilir. Ayrıca reklam ağı sağlayıcılarından ve ödeme hizmeti sağlayıcıları gibi üçüncü taraflardan bilgi toplayabiliriz.  Web Sitelerimizi kullandığınızda toplayabileceğimiz bilgilerden bazıları şunlardır:  Demografik bilgiler (yaş ve ülke gibi);  Çerezler veya benzer teknolojiler aracılığıyla toplanan bilgiler;  Daha iyi bir oyun deneyimi yaşamak veya sosyal oyun ağımıza katılma amacıyla herkese açık veya gizli bir profil oluşturmak için kaydolmayı seçtiğinizde kullanıcı adı, e-posta adresi, avatar ve vermeyi tercih ettiğiniz diğer bilgileri (cinsiyet gibi) toplarız. Bu işlem bir sosyal medya hesabı aracılığıyla gerçekleştirilebilir;  Web Sitelerimizde çevrimiçi formları veya anketleri doldururken bize sağladığınız bilgiler;  Sizden aldığımız diğer bilgiler, örneğin e-postalarınız, sohbetleriniz veya sosyal medya kanallarımız üzerinden bize gönderdiğiniz ve bizden aldığınız diğer mesajlar ve bilgiler;  Oyunlarımızı ne zaman oynadığınız ve reklam ağı sağlayıcılarımızla ne zaman etkileşim kurduğunuz dahil olmak üzere Web Sitelerimizi nasıl kullandığınız;  IP adresi, Çerezler ve Web İşaretçileri  2.2 Web Sitelerimizi ziyaret ettiğinizde, sunucularımız bilgisayarınızın IP adresini analiz takip sistemimiz aracılığıyla otomatik olarak kaydeder. IP adresleri, coğrafi konum, tarayıcı türü ve sürümü, işletim sistemi, yönlendirme kaynağı, ziyaret süresi, sayfa görüntülemeleri ve web sitesinde gezinme yolları ile birlikte Web Sitelerini kullanım zamanlarınız, sıklığınız ve şekliniz; analiz takibi ve Web Sitelerini iyileştirme amaçlarıyla toplanmaktadır. Web Sitelerini başka bir web sitesinin bağlantısı üzerinden ziyaret ederseniz, bağlantıyı veren web sitesinin URL'si ve Web Sitelerimiz üzerinden ziyaret ettiğiniz diğer web sitelerinin URL'leri de ana trafik kaynaklarımızı değerlendirme, hata ayıklama ve izleme amaçlı olarak toplanır.  2.3 Ayrıca “çerezleri” kullanarak tarayıcınızdan elde edilen bazı bilgileri saklıyoruz. Çerez, kullanıcının bilgisayarında saklanan bir veri parçası olup kullanıcı hakkındaki bilgiler ile bağlantılıdır. Web Sitelerimizi ilk kez ziyaret ettiğinizde yürürlükteki veri koruma yasaları gereği zorunlu olabileceğinden, bu Gizlilik Politikası doğrultusunda Çerezleri kullanmamıza izin vermenizi isteriz. SPIL aşağıdakiler dahil olmak üzere, Web Sitelerindeki deneyiminizi iyileştirmek ve kişiselleştirmek amacıyla çerezler, web işaretçileri (web böcekleri) ya da benzer teknolojiler kullanabilir:  Web Sitelerinin faaliyetlerini sürdürmek ve Web Sitelerindeki hizmet ve özellikleri iyileştirmek;  Web Sitelerini ziyaret ettiğinizde kimliğinizin doğrulanmasına yardımcı olmak;  uygulanabilir olduğu durumlarda tercihlerinizi ve kayıt bilgilerinizi hatırlamak;  SPIL'in sunduğu içerikleri, reklamları ve e-posta yazışmalarını sağlamak ve bunların etkinliğini ölçmek ve araştırmak; ve  Web Siteleri aracılığıyla size sunulan içerikleri ve reklamları özelleştirmek.  SPIL'in bilgisayarınızda çerez depolamasını istemiyorsanız, tarayıcı ayarlarınızı "çerezler kaydedilmesin" şeklinde değiştirerek bunu önleyebilirsiniz. Bilgisayarınızın üreticisi, bu sürecin nasıl işlediğine dair daha fazla bilgi verebilir. Ancak bu durumda, Web Sitelerini ve özellikleri olması gerektiği gibi kullanamazsınız. SPIL'in Çerez kullanımı hakkında daha fazla bilgi edinmek istiyorsanız, lütfen çerez politikamız için buraya tıklayın.  2.4 SPIL, Web Sitelerinin ve hizmetlerin kullanımına ilişkin bilgiler ("Kullanım Verileri") toplamak için analiz ortaklarından yararlanmaktadır. Bu analiz ortakları; IP adresiniz, coğrafi konumunuz, tarayıcınızın türü ve sürümü, işletim sisteminiz, ziyaret süreniz, sayfa görüntülemeleriniz ve Web Sitesindeki diğer kullanım ve gezinme hareketleriniz gibi bilgileri içerebilen Kullanım Verilerini işler. Bu veriler, Web Sitelerinin kullanımını analiz etmek ve Web Sitelerini ve hizmetleri iyileştirmek amacıyla kullanılır. Analiz ortaklarımız, Kullanım Verileri açısından veri işleyicisi olarak faaliyet gösterir. Kullanım Verilerini işlemenin yasal dayanağı, meşru menfaattir.  2.5 SPIL ayrıca Web Sitelerinde reklam göstermek amacıyla reklam ağı sağlayıcıları, reklam borsaları ve reklam sunucuları ("Reklam Ortakları") kullanır. Bu Reklam Ortakları, hedef kitlelerinin niteliklerini ve tercihlerini belirlemek veya tahmin etmek amacıyla zaman içerisinde reklam sayfası ağlarından toplanan verileri ("Reklam Verileri") kullanarak reklamlarını sunmak, daha iyi hedeflemek ve etkinliğini ölçmek için çerezleri, web işaretçilerini ve benzer teknolojileri kullanır. SPIL, bu bilgileri bu Gizlilik Politikasına uygun olarak işler. Reklam Ortaklarımız, hizmetlerinin kapsamına bağlı olarak Reklam Verileri açısından veri işleyicisi veya veri kontrolcüsü olarak faaliyet gösterebilir. Yürürlükteki veri koruma mevzuatına uyma sorumluluğu Reklam Ortaklarındadır. Reklam ağı sağlayıcıları olarak faaliyet gösteren bu üçüncü taraflarca çerezlerin, web işaretçilerinin veya benzer teknolojilerin kullanımı bu Gizlilik Politikasına değil, kendilerinin gizlilik politikalarına tabidir. Reklam Verilerini işlemenin yasal dayanağı, kullanıcılardan alınan izindir.  2.6 SPIL, Web Sitelerinde belirli hizmetleri sağlamak için Facebook teknolojilerini kullanır. Web Sitelerinde Facebook Inc., 1601 S. California Ave, Palo Alto, CA 94304 ABD (Facebook) tarafından kontrol edilen "Facebook Beğen Düğmesi" bulunabilir. Facebook Beğen Düğmesi'ne tıklarsanız ve o anda giriş yapmamışsanız, Facebook size giriş yapmak veya Facebook'a kaydolmak isteyip istemediğinizi sorar. Kaydolmaya veya giriş yapmaya karar verirseniz, kişisel verileriniz Facebook'a aktarılır. Facebook hesabınıza giriş yapmışsanız ve bilgilerinizin Facebook'la paylaşılması için SPIL'e açık izninizi verdiyseniz, "Facebook Beğen Düğmesi"ni içeren Web Sitelerini ziyaret ederken veya oyunları oynarken bilgileriniz Facebook ile paylaşılır.  Web Siteleri ayrıca dönüşümleri göstermek, "benzer hedef kitleler" oluşturmak ve iyileştirme amacıyla Web Sitelerimiz hakkında SPIL'e alakalı istatistikler sunmak için Facebook tarafından kontrol edilen "Facebook Pikseli"ni kullanır. Web Sitelerimizi kullandığınızda ve bilgilerinizin Facebook ile paylaşılması için açık izninizi verdiğinizde, bilgileriniz otomatik olarak Facebook ile paylaşılır.  "Facebook Beğen Düğmesi" ve "Facebook Pikseli" hakkında daha fazla bilgi edinmek ve kişisel bilgilerinizin paylaşımı ve kullanımı hakkındaki detayları öğrenmek için lütfen https://www.facebook.com/policy.php adresindeki Facebook Veri İlkesini inceleyin.  2.7 SPIL, Web Siteleri aracılığıyla bir ürün veya hizmet satma amacıyla SPIL'e ödeme işlemi hizmetleri sunan üçüncü taraf ödeme hizmeti sağlayıcıları ("PSP") da kullanabilir. PSP, ürünü veya hizmeti satın alma amacıyla işlenen kişisel işlem verileri ("işlem verileri") açısından veri kontrolcüsü olarak faaliyet göstermektedir. İşlem verilerine kişisel detaylarınız, ödeme kartı detaylarınız ve işlem detaylarınız dahil olabilir. Web Sitelerinden yaptığınız her alışverişte (bir sanal oyun ürünü gibi) PSP'ye sağladığınız bilgiler bizim değil, ilgili PSP'nin gizlilik politikasına tabidir. Bu işleme faaliyetinin yasal dayanağı, bir sözleşmenin yerine getirilmesidir. Web Sitelerinden her alışverişinizde ödeme işleminin sunulması amacıyla SPIL'in sizden toplanan kişisel bilgileri bir PSP'ye verebileceğine ve bu PSP'nin bu bilgileri ödeme işlemlerinin (istatistiksel) analizi için kullanabileceğine dair açık izninizi verirsiniz. Bir ürün veya hizmet satın almanızın ardından, SPIL'in ve PSP'nin 7 yıldan az olmamak üzere yasalarla belirlenen bir süre boyunca bilgilerinizi saklama yükümlülüğü bulunmaktadır. Yasalara aykırı olan, bir bireyin haklarını ihlal eden veya bir kullanıcının Web Sitesini kullanma izninin askıya alınmasıyla veya sonlandırılmasıyla sonuçlanan hareketlerde bulunan (veya taraflardan birinin bu tür hareketlerde bulunduğuna inandığı) bir kullanıcı hakkında SPIL'in bir PSP'yi bilgilendirme yetkisi olacaktır.  2.8 SPIL olarak kullanıcılarımıza müşteri destek hizmetleri sunmak için üçüncü taraf hizmet sağlayıcıları kullanırız. Bu ortaklarla iletişim içerikleri, IP adresi, e-posta adresi ve kullanıcı adı ("Yazışma Verileri") gibi kişisel verileri paylaşabiliriz. Yazışma Verileri; sizinle iletişim kurmak, kullanıcıları engellemek, e-posta adreslerini değiştirmek, hesapları yeniden etkinleştirmek veya engellemek, oyun içi ürünleri eklemek ya da kaldırmak ve diğer müşteri destek hizmetlerini sunmak gibi amaçlarla SPIL ve iş ortakları tarafından işlenebilir. Yazışma Verilerini işlemenin yasal dayanağı, sunulan hizmete bağlı olarak meşru menfaat veya kullanıcılardan alınan izindir.  2.9 Çoğu tarayıcı başlangıçta çerezleri kabul edecek şekilde ayarlanmıştır, ancak tarayıcınızı tüm çerezleri reddetmek veya bir çerez gönderildiğinde uyarıda bulunmak üzere (yeniden) ayarlayabilirsiniz. Tarayıcınızı yeniden ayarlayarak belirli üçüncü taraf reklam ağlarından gelecek çerezleri kabul etmemeyi tercih edebilirsiniz. Alternatif olarak, aşağıdaki bağlantılardan Ağ Reklamcılığı İnisiyatifleri çerezleri ayrılma sayfasına ya da Avrupa İnteraktif Dijital Reklamcılık Birliği (EDAA) ayrılma sayfasına ulaşabilirsiniz. Bununla birlikte, çerezlerin devre dışı bırakılması halinde bazı özellikler ve hizmetler gerektiği gibi çalışmayabilir.  2.10 Daha iyi bir oyun deneyimi için kaydolmayı ve/veya sosyal oyun ağımıza katılmak için herkese açık veya gizli bir profil oluşturmayı tercih edebilirsiniz. Bunlara; Web Sitelerinde yüksek puanların gözden geçirilmesi, başarı listeleri ve bireysel oyun tavsiyeleri dahildir. Kaydolduğunuzda bize kullanıcı adı, cinsiyet, doğum tarihi ve e-posta adresiniz gibi bazı kişisel verilerinizi ("Hesap Verileri") verebilirsiniz. Bize sağladığınız Hesap Verileri; hizmetlerimizin sağlanması, Web Sitelerimizin iyileştirilmesi, yedeklerin alınması ve sizinle iletişim kurulması amacıyla kullanılır. Bu işleme faaliyetinin yasal dayanağı, kullanıcılardan alınan izindir.  Bu kapsamda vermiş olduğunuz bilgiler, ilgili ayarı etkinleştirirseniz herkesin erişimine açık olabilir. Size başka kullanıcıların bilgilerinize erişimini kısıtlayan gizlilik ayarları sunuyoruz; bir başka deyişle, ağ mimarimiz ve gizlilik ayarlarınız sayesinde bilgilerinize kimin erişim hakkı bulunacağı konusunda bilinçli seçimler yapabilirsiniz. Web Sitelerimiz aracılığıyla arkadaşlarınıza ve ağlara sunduğunuz bilgileri seçme imkanı sunuyoruz. Gizlilik ayarlarınızın izin verdiği ölçüde, başka kullanıcılar profilinizi görebilir ve ilaveler getirebilir (örneğin yorumlar yazarak).  2.11 Bilgileri herkese açık bir alanda ya da oyunlarda açıklamayı tercih ettiğinizde, bu bilgileri herkese açık alanın bir parçası olarak kabul ederiz. Bu bilgiler Web Sitelerini kullanan herkese açık olacaktır.  2.12 Yalnızca bize doğrudan vermiş olduğunuz e-posta adreslerini topluyoruz. E-posta adresiniz sadece aşağıdaki amaçlar için kullanılacaktır:  izin verdiyseniz (yeni) oyunların tanıtımı;  hizmet e-postaları (güncellemeler, yeni tasarım, yeni özellikler vb. olduğunda);  Kullanım Koşullarımızın ihlalini bildirmek gibi yönetimsel amaçlar;  aktarmamıza izin verdiğiniz mesajların iletilmesi (örneğin, sosyal ağınızdaki diğer insanlardan gelenler).  2.13 Sizin onayınız olmadıkça şunları yapmayacağız:  e-posta adresinizi bu politikanın 2.12 maddesinde belirtilen durumlar haricinde kullanmak;  bu Gizlilik Politikasında açıklanan sınırlı durumlar haricinde, e-posta adresinizi ve diğer kişisel bilgilerinizi üçüncü taraflara aktarmak.  Hesabınızdaki gizlilik ayarlarını değiştirerek veya info@spilgames.com adresine e-posta göndererek, e-posta adresinizin bülten dahil olmak üzere tanıtım amacıyla kullanılmasına verdiğiniz izni istediğiniz zaman geri çekebilirsiniz.  2.14 Hizmetlerimizi ve Web Sitelerini optimize etmek amacıyla ve madde 2'de belirtilen amaçlar için kişisel verilerinizi (uygun olduğu durumlarda, e-posta adresiniz dahil) tarafımızca toplanan ya da bize sunulan hakkınızdaki diğer bilgilerle birleştirme hakkımız vardır.  3. SPIL BU BİLGİLERİ KİMLERE SAĞLAMAKTADIR?  3.1 SPIL, olağan faaliyetlerini gerçekleştirmek amacıyla, bölüm 2'de bahsedildiği üzere hizmetlerinden yararlandığı üçüncü taraflara bilgi sağlayabilir (örneğin, bize Web Siteleri için teknik ya da operasyonel imkanlar sunarak yardımcı olan ortaklar). Yasa gereği ya da bir mahkeme kararı uyarınca yükümlü olduğumuz hallerde de diğer taraflara bilgi sağlayabiliriz. SPIL, tarafınızca açıkça izin verilen durumlar dışında ya da bu durumun kaydolduğunuz belirli program ya da işlem için gerektiği durumlar dışında kişisel bilgilerinizi ticari amaçlar veya reklam ya da pazarlama amaçları için diğer taraflara sağlamaz. Bu gibi durumlarda, verdiğiniz izni dilediğiniz zaman geri çekebilirsiniz.  4.1 Kişisel verileri ve diğer bilgileri Web Sitelerinin genel ve kişiselleştirilmiş içeriği ile işlevselliğini muhafaza edebilmek amacıyla kullanıyoruz. Kişisel bilgileri aynı zamanda taleplerinizi karşılamak, Web Sitelerini kullanırken size burada belirtilen hizmetleri verebilmek ve bu Gizlilik Politikasında belirtilen diğer amaçlar için kullanıyoruz. Sizin hakkınızda sahip olduğumuz bilgileri çeşitli amaçlarla kullanabiliriz. Bunlardan bazıları şunlardır:  Web Sitelerine ve ilgili oyun ve hizmetlere erişim sağlamak ve bunların özelliklerini sürekli olarak iyileştirmek  Web Sitesi ayarlarınızı ve oyun geçmişinizi saklamak; kişiselleştirilmiş içerikler sağlamak  Web Sitelerinin ve oyunların çalışma biçimini analiz ve optimize etmek  Oyun içi alışverişleri mümkün kılmak  Alakalı reklamlar sağlamak ve izin veren kullanıcılarımıza e-posta veya diğer iletişim kanallarından tanıtım amaçlı mesajlar göndermek  Başta Facebook ve Google+ olmak üzere sosyal medya entegrasyonunu mümkün kılmak  Hile, sahtekarlık ve suçu önlemek  Yasal yükümlülükleri ve vergi yükümlülüklerini karşılamak  5. SİZİN HAKKINIZDA TOPLADIĞIMIZ KİŞİSEL VERİLERE İLİŞKİN HAKLARINIZ  5.1 Kişisel verileriniz, SPIL veya iş ortakları tarafından saklanabilir.  Yürürlükteki veri koruma kanunlarının sağladığı durumlarda, sizin hakkınızda sakladığımız kişisel verilere erişme, bu verileri düzeltme ve silme, kişisel verilerinizin işlenmesini kısıtlama veya bu verilerin işlenmesine itiraz etme hakkınız vardır. Kişisel verilerinizin işlenmesinin yasal dayanağı sizin verdiğiniz izin olduğu sürece, izninizi istediğiniz zaman geri çekebilirsiniz.  5.2 Web Sitelerinde kişisel bir profili olup bu haklarını kullanmak isteyen kullanıcılar, bunların çoğunu kişisel profillerindeki ilgili bağlantıya tıklayarak yapabilir. Ayrıca yazılı talebinizi pasaportunuzun fotokopisi ile birlikte (bilgi taleplerinin suistimal edilmesini engellemek amacıyla) SPIL GAMES BV, Mussenstraat 15, 1223 RB, Hilversum, Hollanda adresine iletebilir veya info@spilgames.com adresine tüm bu bilgilerin yer aldığı bir e-posta gönderebilirsiniz. Kimliğiniz doğrulandıktan sonra pasaportunuzun fotokopisi imha edilecektir.  5.3 SPIL, 16 yaşından küçük hiç kimsenin kişisel verilerini ebeveyn izni olmadan kasıtlı olarak işlemez. Ebeveyn izni olmadan 16 yaşından küçük birisinin kişisel verilerini işlediğimizi fark edersek, bu verileri hemen sileriz.  16 yaşın altındaki kullanıcıların ebeveynleri:: Çocuğunuz hakkında topladığımız bilgileri görüntülemek, düzeltmek ya da silmek için çocuğunuzun kişisel verilerine ulaşmak istediğiniz takdirde, yazılı talebinizi pasaportunuzun fotokopisi ile birlikte (bilgi taleplerinin suistimal edilmesini engellemek amacıyla) SPIL GAMES BV, Mussenstraat 15, 1223 RB, Hilversum, Hollanda adresine iletin veya info@spilgames.com adresine tüm bu bilgilerin yer aldığı bir e-posta gönderin. Kimliğiniz doğrulandıktan sonra pasaportunuzun fotokopisi imha edilecektir.  5.4 Kişisel verilerinizin işlenmesiyle ilgili herhangi bir sorunuz veya endişeniz varsa, legal@spilgames.com adresinden Veri Koruma Yetkilimize e-posta gönderebilirsiniz.  Verdiğimiz yanıtların veya sunduğumuz desteğin endişelerinizi gidermemesi durumunda, özellikle çalıştığınız, normalde yaşadığınız veya veri koruma kanunları ihlali iddiasının gerçekleştiği Avrupa Birliği (veya Avrupa Ekonomik Alanı) ülkesindeki bir denetleyici kuruma şikayette bulunma hakkınız vardır.  6.1 Kişisel verilerinizi ve diğer tüm içerikleri Web Sitelerinde sorumluluk size ait olmak üzere yayınlarsınız. Size bu tür kişisel verilere ve diğer içeriklere erişimi sınırlayan gizlilik seçenekleri sunmamıza rağmen, lütfen hiçbir güvenlik önleminin kusursuz ve aşılamaz olmadığını unutmayın. Profilinizi ve bilgilerinizi paylaşmayı tercih ettiğiniz diğer kullanıcıların faaliyetlerini kontrol edemeyiz. Bu sebeple, Web Sitelerinde yayınladığınız içeriklerin yetkisiz kişiler tarafından görüntülenmeyeceğini garanti edemeyiz ve etmiyoruz. Web Sitelerinde yer alan gizlilik ayarları veya güvenlik önlemlerinin boşluklarından yararlanılmasından sorumlu değiliz. Kişisel veriler ya da içeriklere ait kopyaların, kaldırıldıktan sonra dahi, arşivlenmiş sayfalarda görüntülenebileceğini anladığınızı ve kabul ettiğinizi beyan etmektesiniz.  6.2 Yetkisiz erişimlere karşı koruma sağlamak ve yetkisiz erişimlerin önlenmesini sağlamak, veri güvenliğini sürdürmek ve çevrimiçi topladığımız bilgileri doğru bir şekilde kullanmak amacıyla uygun önlemler aldık. Web Sitelerinde görülebilir durumdaki kişisel verileriniz (yaptığınız herkese açık yorumlar ve/veya profilinizdeki tüm veriler gibi) üçüncü tarafların erişimine açıktır ve bahsi geçen üçüncü tarafların bu bilgileri kişisel web sitelerine veya diğer yerlere kopyalayabileceğini kabul ve beyan etmektesiniz.  6.3 Kişisel verileriniz, yalnızca Web Sitelerini kullanımınız için gereken süre boyunca bu Gizlilik Politikasında açıklanan amaçlar doğrultusunda saklanacaktır.  7.1 SPIL olarak, bilgilerinizi yalnızca bölüm 4'te belirtilen amaçlar doğrultusunda gerekli gördüğümüz süre boyunca saklarız. Her bir kişisel veri kategorisi için verilerin saklanma süresi, verilerin hangi amaçla işlendiğine göre değişiklik gösterir. Yasal yükümlülüklerimizi yerine getirmek, ihtilafları çözmek ve sözleşmelerimizi uygulamak amacıyla da bilgilerinizi gereken süre boyunca saklarız ve kullanırız. Kişisel verilerinizin saklanmasıyla ilgili herhangi bir sorunuz varsa, endişe duyduğunuz kişisel veri kategorisini belirterek info@spilgames.com adresine e-posta gönderebilirsiniz.  8.1 Gizlilik Politikasını değiştirme hakkımız saklıdır. Yapılan değişiklikler Web Sitelerinde yayınlandığı an itibariyle geçerli olacaktır. Değişiklikler için Web Sitelerimizi düzenli olarak kontrol etmelisiniz.  8.2 Web Sitelerimiz diğer web sitelerine bağlantılar içerebilir. Diğer web sitelerinin gizlilik uygulamalarından sorumlu değiliz. Kullanıcıları sitemizden ayrılırken kişisel kimlik bilgileri toplayan her web sitesinin gizlilik bildirimlerini okumaya teşvik ediyoruz. Bu Gizlilik Politikası yalnızca tarafımızca toplanan bilgiler için geçerlidir.  8.3 Web Sitelerimizin (ya da sitelerimizden birinin) üçüncü bir tarafa devri halinde, bu Gizlilik Politikası uyarınca hakkınızda topladığımız tüm kişisel bilgileri bahsi geçen üçüncü tarafa aktarabiliriz. Bu durumda, tarafımıza e-posta adreslerini iletmiş olan kullanıcılar kendilerine ilişkin bilgiler aktarıldığında ve bilgiler farklı bir gizlilik politikasına tabi hale geldiğinde bilgilendirilecektir.  8.4 Web Sitelerimizi kullanımınız için geçerli olan Kullanım Koşullarımız da bulunmaktadır. Kullanım Koşulları ile bu Gizlilik Politikası arasında bir çelişki olduğunda, bu Gizlilik Politikası geçerli olacaktır.  8.5 Bu Gizlilik Politikası, Hollanda yasalarına tabi olacak ve Hollanda mahkemelerinin münhasır yargı yetkisine sunulacaktır.  Her türlü sorunuzu veya talebinizi info@spilgames.com adresine e-posta yoluyla iletebilirsiniz.  Copyright © 2021 SPIL GAMES Tüm hakları saklıdır.  Azerion tarafından ♥ ile geliştirildi